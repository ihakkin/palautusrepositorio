## Retrospektiivi

Retrospektiivi on sprintin lopuksi pidettävä tilaisuus, jossa tiimi arvioi omaa työskentelyään. Tavoitteena on suunnitella keinoja laadun ja tehokkuuden parantamiseksi. Retrospektiiviin on erilaisia tekniikoita, joista tarkastellaan nyt kahta:

Start, Stop, Continue, More of, Less of Weel
Menetelmässä tiimiltä kerätään avointa palautetta menneestä sprintistä esittämällä kysymyksiä: Mitä uusia asioita kannattaisi alkaa tekemään? Minkä asian tekeminen kannattaisi lopettaa? Mitä toimivia käytäntöjä tulisi jatkaa? Mitä asioita pitäisi tehdä enemmän? Mitä asioita pitäisi tehdä vähemmän? Keskustelun apuna voi olla näihin viiteen kategoriaan jaettu ympyräkaavio, jota täytetään keskustelun aikana. Tavoitteena on sopia konkreettisista muutoksista, jotka parantavat työskentelyä jatkossa. Keskustelun kesto on n. 10-25 min.

Glad, Sad, Mad
Menetelmässä luokitellaan tiimin kokemuksia ja havaintoja kolmeen kategoriaan: Mitkä asiat tekivät tiimin jäsenet iloiseksi? Mitkä asiat tuottivat pettymyksiä? Mitkä asiat olivat turhauttavia? Kokemuksia voidaan jakaa vuorotellen, tai kirjata ne lapuille, jotka ryhmitellään yhdessä. Seuraavaksi aiheista keskustellaan. Jos aiheita on paljon, niin keskusteltavista aiheista voidaan äänestää. Lopuksi päätetään mitä muutoksia voidaan tehdä jatkossa. Keskustelun kestää noin tunnin.